# Gerçek Zamanlı Endüstri ve Prodüksiyon Döngüsü

Bu eğitimde, gerçek zamanlı prodüksiyon döngüsünün aşamalarının her biri hakkında bilgi edineceksin:ön-prodüksiyon, prodüksiyon, post-prodüksiyon ve operasyonlar. Bu aşamaların her birinde neler olduğunu ve her birinin genel prodüksiyon döngüsü için neden önemli olduğunu öğreneceksin. Ayrıca Unity'nin farklı endüstrilerdeki prodüksiyon döngüleri boyunca nasıl kullanıldığını öğreneceksin. 

Bu öğrenme projesinin sonunda şunları yapabileceksiniz:

- Gerçek zamanlı üretim döngüsünü açıklamak.
- Unity'nin gerçek zamanlı üretim döngüsündeki kullanımlarını tanımlamak.
- Çeşitli gerçek zamanlı içerik oluşturucu iş rollerini tanımak.
- Gerçek zamanlı içerik oluşturucu iş rollerinde başarı için gerekli olan teknik dışı becerileri öğrenmek.

**Adım 1: Genel bakış**
Unity, oyunlardan uzay havacılığına, tıptan üretime ve ötesine, birinci sınıf etkileşimli ve sürükleyici gerçek zamanlı deneyimler oluşturmak için gidilecek olan yegane çözümdür. Bu fikirleri hayata geçirmek, çeşitli becerilere sahip birçok insanı gerektiren oldukça kapsamlı bir iştir. 

Gerçek zamanlı bir proje oluşturmak için ne tür bir ekip gerektiğini öğrenmek için aşağıdaki videoyu izle.

**Prodüksiyon Aşamaları**
Tüm bu işler bunaltıcı görünebilir, bu nedenle profesyoneller büyük projeleri prodüksiyon aşamalarıyla yönetilebilir parçalara bölerler. Bu aşamalar: 
**Ön-prodüksiyon** planlama, prototip oluşturma, pipeline kurulumu ve ilk tasarımlar gibi tam ölçekli üretim başlamadan önce yapılan iştir. 
**Prodüksiyon nihai** 2D görüntülerin ve 3D modellerin oluşturulması, ses, aydınlatma ve kullanıcı deneyimi dahil olmak üzere ürünün ve içindeki assetlerin oluşturulmasıdır. 
**Post-prodüksiyon** kalite güvencesi (QA), düzenleme, test etme, hata düzeltme ve son rötuşlar dahil olmak üzere nihai ürün tamamlandıktan sonra yapılan iştir. 
**Operasyonlar** bir ürün piyasaya sürüldükten sonra satış, para kazanma, güncellemeler ve sürekli bakım gibi çalışır durumda kalması için yapılan iştir.

![figures]()

Şema prodüksiyonun dört aşamasını aralarında oklarla gösterir.Ön-Prodüksiyon Prodüksiyonu, o Post-Prodüksiyonu ve nihayet o da Operasyonları işaret eder.

Bu öğreticide, gerçek zamanlı prodüksiyon döngüsünün her bir aşamasını ve her birinin genel süreç için neden önemli olduğunu öğreneceksin. 

Bir Unity projesinde tam üretim döngüsünün tipik olarak nasıl göründüğünü öğrenmek için aşağıdaki videoyu izle

**Adım 2: Ön-Prodüksiyon aşaması**
Ön-Prodüksiyon nedir?
Ön-prodüksiyon sırasında amaç, gerçek üretim başladığında işlerin mümkün olduğunca sorunsuz ve verimli bir şekilde ilerlemesi için tüm önemli kararları vermektir.

![figures]()

Prodüksiyonun dört aşamasının şeması, ilk aşama olan Ön-Prodüksiyon, mavi renkle vurgulanmıştır.

![figures]()

**Ön-prodüksiyon sırasında ne olur?**
Ön prodüksiyon aşamasını kolaylaştırmak için stüdyolar ürünleri için bir tasarım belgesi üretir: izlenecek yaratıcı yön için mutlak ve gerçek kaynağı. Bir film veya animasyon için bu, her sahnenin içeriğini, görünümünü ve hissini betimleyen bir senaryo ve storyboard şeklinde olabilir. Bir oyun için ise oyun tasarım belgesi, hikaye, oynanış, sanat yönetimi, hedeflenen hedef kitle ve erişilebilirlik hakkında bilgiler içerir.

![figures]()

Bir Oyun Tasarım Belgesinden bir dizi görüntü. Oyun, ana menü, seçenekler, kontrol ve duraklatma ekranlarını birbirine bağlayan bir dizi renkli kutu içeren, Oyun Akışını gösteren bir belge bulunur. Oyunun Kullanıcı Arayüzü (UI) için ise başka bir belge olmakla birlikte animasyonlu bir sinematik aksiyon dizisinden çıkma storyboard eskizleri de bulunur. 

![figures]()

Ön-prodüksiyonun en önemli amacı, tasarımları yinelemek ve yeni fikirleri erkenden tanıtmaktır, bununla birlikte yön değiştirmek bu sırada hala nispeten ucuz ve kolaydır. Unity’in gerçek zamanlı düzenleme yetenekleri prototiplerin ve storyboard'ların hızlı yinelenmesine izin verdiği için ön-prodüksiyon sırasında kullanışlıdır. 

Ön-prodüksiyon sonunda, bir ürün ortaklara veya yatırımcılara sunulur ve her şey yolunda giderse prodüksiyon aşamasına geçmek için “yeşil ışık” yakılır! 

Ön-prodüksiyonun neden sürecin bu kadar önemli bir parçası olduğunu öğrenmek için aşağıdaki videoyu izle.

Alıştırma
Stüdyonuzun Unity gibi gerçek zamanlı bir düzenleyici kullanarak bir oyun, animasyon veya simülasyon yaptığını hayal edin - ancak ön-prodüksiyonu tamamen atlayıp doğrudan prodüksiyona geçmeye karar verdiniz. Ön-prodüksiyonda gerekli zamanı ayırmış olsaydın kaçınılabilecek bir felaket senaryosu hayal et. Ön-prodüksiyon bu sorunları nasıl çözebilirdi?

Fikirlerini yorumlarda paylaş ya da gerçekten böyle bir şey yaşadıysan, lütfen gerçek dünya deneyimlerini de paylaş!

**Adım 3: Prodüksiyon aşaması**
Prodüksiyon nedir?
Tüm sanatçılar, geliştiriciler, yöneticiler ve yönetmenler gerçek ürünü oluşturmak için bir araya geldiğinde, prodüksiyon tipik olarak ürün geliştirmenin en uzun ve en pahalı aşamasıdır. İçerik geliştiriciler, ön-prodüksiyon sırasında alınan tüm büyük kararlarla birlikte, tasarım belgesindeki fikirleri ekranda hayata geçirmek için assetleri ve içeriği birbirine yedirmeye başlar.

![figures]()

Mavi renkle vurgulanan ikinci aşama olan Prodüksiyon ile birlikte prodüksiyonun dört aşamasının diyagramı.

Prodüksiyon sırasında neler olur?
Prodüksiyonda kavramlar modellere, storyboard'lar animasyonlu sekanslara, prototipler işlevsel uygulamalara ve özellik listeleri oynanabilir deneyimlere dönüştürülür. Sektöre bağlı olarak, bu iş çeşitli departmanlarda birçok çalışanı içerir.

![figures]()

Gerçek zamanlı geliştirmede iş unvanları ve sütunlarla iş kategorilerinin gösterildiği tablo. İş kategorileri 

Programlama, Sanat, Sistem Tasarımı, Ses ve Yönetimdir. Bu kategorilerin her birinin altında, 3D Sanatçı, Prodüktör, Mobil Geliştirici vb. gibi tipik iş unvanlarının bir listesi bulunur.

Prodüksiyon sırasında tüm hareketli parçalar ve insanlar göz önüne alındığında, tüm projenin gelişimini denetleyen ve ekibin kritik teslim tarihlerine ulaştığından emin olan bir prodüktöre sahip olmak çok önemlidir. Prodüktörün ayrıca önemli bir görevi de özellik şaşmasını, yani ön-prodüksiyonda kararlaştırılanlara bağlı kalmak yerine ürüne parlak yeni özellikler eklemeye yönelik çekici ama riskli eğilimi engellemektir.

Prodüksiyon aşaması, ön-prodüksiyon sırasında tanımlanmış olması gereken bir bitiş tarihinde sona erer.

Prodüksiyon aşamasını ve sürecin neden bu kadar kritik bir parçası olduğunu öğrenmek için aşağıdaki videoyu izle.

Sürüm kontrolü
Prodüksiyonun çetrefilli bir yönü, karmaşık bir süreç olan departmanlardaki ekip üyelerinden gelen yeni içeriği ve kodu yönetme ve entegre etmeyle ilgili olan sürüm kontrolüdür. Bir ekip içinde çalışırken - veya tek başına çalışıyor olsan bile - gelişimi izleyebilmen ve gerektiğinde önceki sürümlere geri dönebilmen için bir projedeki birçok dosyada yapılan her değişikliği takip etmek çok önemlidir. Popüler sürüm kontrol yazılımlarından bir kaçı; Github, Unity'nin Collaborate ürünü ve PlasticSCM'dir. 

Ekipler bu sürüm kontrol sistemlerini şu amaçlarla kullanır:
Projede zaman içinde nerede değişikliklerin yapıldığını izlemek için,
Gerekirse projenin önceki bir sürümüne geri dönme için,
Tüm ekip üyelerinin katkılarını yönetebilmek için.

Ekiplerin bir proje üzerinde nasıl verimli bir şekilde işbirliği yapabileceğini öğrenmek için aşağıdaki videoyu izle.

Alıştırma
Yukarıda listelenen ve en çok ilgini çeken iki iş unvanını seç. Çalışmanın eğlenceli olacağını düşündüğün bir şirkette her iki roldeki iş ilanlarını çevrimiçi olarak ara. Araştırma yaparken aşağıdaki soruları yanıtla:
Bu işlere girmek için ne gerekiyor?
Mevcut becerilerinin bu gereksinimlerle nasıl örtüşüyor?
Hangi becerileri öğrenmen gerekiyor?
İş tanımını okuduktan sonra hala ilgileniyor musun?
Şuan daha önce olduğundan fazla ilgilendiğini keşfettiğin başka pozisyonlar var mı? 

Bu araştırma sırasında şaşırtıcı bir şey keşfettin mi? Eğer öyleyse, yorumlarda bulduklarını paylaş.

**Adım 4: Post-prodüksiyon aşaması**
Post-prodüksiyon nedir?
Post-prodüksiyon, proje teknik olarak tamamlandığında ancak henüz yayınlanmaya hazır olmadığında başlar.

![figures]()

Prodüksiyonun dört aşamasının, üçüncü aşaması olan Post-prodüksiyonun mavi renkle vurgulandığı diyagram.

**Post-prodüksiyon sırasında neler olur?**

Post-prodüksiyonda proje değerlendirilir, düzenlenir, rötuşlanır ve sabitlenir. Bu genellikle alfa testi ve beta testini içerir. Alfa testi, sorunları ve iyileştirme alanlarını belirlemek için kurum içinde yapılırken, beta testi, ürünün kullanılması beklenen ortamda potansiyel son kullanıcılar tarafından gerçekleştirilir. Her iki süreç de tipik olarak, prodüksiyon sonrası aşamada önceliklendirilen uzun hata ve özellik istekleri listelerini ortaya çıkarır.

Ürün halka sunulduğunda ve son aşamasına, yani operasyonlara taşındığında post-prodüksiyon sona erer.

Post prodüksiyon aşamasını ve sürecin neden bu kadar kritik bir parçası olduğunu öğrenmek için aşağıdaki videoyu izle.

Alıştırma
Post prodüksiyon sırasında ortaya çıkan tüm hatalar ve özellik istekleriyle, bunları önceliklendirmenin en iyi yolunun ne olduğunu düşünüyorsun? Hangilerini ilk önce ele alacağına veya hangilerine hiç değinmeyeceğine nasıl karar verirsin? Örneğin, deneyimi %5 daha kötü hale getirebilecek bir hata ve deneyimi kesinlikle %50 daha iyi hale getirecek bir özellik isteği olsaydı seçimin hangisi olurdu? Stüdyoların post-prodüksiyon sorunlarına nasıl öncelik verdiğini çözüp çözemeyeceğini görmek için biraz çevrimiçi araştırma yap. 

Herhangi bir ilginç strateji veya anekdot keşfettiysen, bunları yorumlarda paylaş

Adım 5: Operasyon aşaması
Operasyon nedir?
Bir ürün piyasaya sürüldükten sonra, satış, analitik, para kazanma, güncellemeler ve sürekli bakım gibi çalışır durumda kalması için gereken tüm işleri içeren operasyon aşamasına girer. Operasyon aşaması her sektörde tamamen farklı görünür.

![figures]()

 Prodüksiyonun dört aşamasının, son aşaması olan Operasyonun mavi renkle vurgulandığı diyagram.

**Operasyon sırasında neler olur?**
Örnek olarak bir video oyun ürününün operasyon aşamasına bakalım. İşte oyun sektöründeki operasyon faaliyetlerinden bazıları:
Destek: kullanıcılardan ve ortaklardan gelen sorular, istekler ve sorunlarla ilgilenmek
Para Kazanma: Gelir elde etmek için uygulama içi satın almalar ve oyun veya uygulama içinde reklam
Analitik: Oyunun işlevselliğinde, pazarlamasında veya iş stratejisinde gerekli değişiklikleri bildirmek için kullanıcı verilerini izleme ve analiz etme
Sunucu bakımı: Oyunu destekleyen sunucuların düzgün çalışmasını sağlamak
Web sitesi bakımı: oyunu tanıtan veya satan web sitesini yönetmek ve güncellemek
İş ve satış: oyunun satışını teşvik etmek için sürekli pazarlama, halkla ilişkiler, ortaklıklar ve diğer stratejiler

Gördüğünüz gibi, herhangi bir ürünün başarısı için iyi yürütülen bir operasyon aşaması şarttır.

Ürün piyasada olduğu sürece operasyon aşaması devam eder. Bir ürün durdurulduktan, kullanımdan kaldırıldıktan veya "gün batımı” başladıktan sonra işlemler tamamlanmış sayılabilir.

Operasyon aşamasını ve sürecin neden bu kadar kritik bir parçası olduğunu öğrenmek için aşağıdaki videoyu izle.

**Alıştırma**
Prodüksiyonun tüm aşamalarını (ön-prodüksiyon, prodüksiyon, post-prodüksiyon ve operasyon) duyduktan sonra, sence hangisinde çalışmak en ilginci olurdu? Görüşlerini yorumlarda paylaş.

**Adım 6: Prodüksiyon sürecinde Unity**
Prodüksiyon sürecinde Unity nasıl kullanılır?
Unity, projenin motoru olduğu için, genellikle prodüksiyon aşamalarının her birinde yoğun olarak kullanılır:
Ön prodüksiyon: konseptler, prototipler oluşturmak veya kamera açılarını görselleştirmek 
Prodüksiyon: projenin kendisini gerçek zamanlı bir ortamda oluşturmak, sanat, ses ve kodu entegre etmek.
Post-prodüksiyon: genel işlevselliği test etmek, proje performansını analiz & optimize etmek ve çeşitli ortamlar ve platformlar için dışa aktarmak
Operasyon: reklam ve uygulama içi satın almalar yoluyla üründen para kazanmak, devam eden hata düzeltmelerini ele almak ve ürünü geliştirmek veya genişletmek için güncellemeleri ayarlamak

Unity'nin prodüksiyonun çeşitli aşamalarında nasıl kullanıldığını öğrenmek için aşağıdaki videoyu izle.

**Yapım aşamalarını ortak potalarda eritme**

Unity gibi gerçek zamanlı bir motor kullanmanın avantajı, işlevsellik, aydınlatma, dokular ve kamera açıları hakkında anında geri bildirim alarak konvansiyonel doğrusal prodüksiyon aşamalarının arasındaki çizgileri bulanıklaştırmasıdır.

![figures]()

Üst üste binen renkli daireler aracılığıyla prodüksiyon aşamalarının bulanıklığını gösteren, prodüksiyonun dört aşamasının diyagramı. Ön-Prodüksiyon ve Prodüksiyon aşamalarının üzerinde yeşil bir daire, Prodüksiyon ve Post-Prodüksiyon aşamaların üzerinde mor bir daire ve bu iki dairenin kesiştiği yerde ise turuncu bir kısım vardır. 

İlk prototipleri ve rötuşlu ürünleri yapmak için aynı gerçek zamanlı yazılım kullanıldığından, en eski konsept çalışması bile nihai projeye dönüşebilir - çok fazla zaman ve emek tasarrufu sağlar. Gerçek zamanlı prodüksiyonun film endüstrisinin prodüksiyon döngüsünde nasıl devrim yarattığına derinlemesine bir bakış için, gerçek zamanlı film yapımıyla ilgili bu makaleye göz at. 

**Unity'nin operasyonlar sırasındaki ayırıcı rolü**
Çoğu içerik oluşturma aracı, içerik yayınlandıktan sonra artık işe yarar değildir, ancak Unity, devam eden operasyon aşaması için belirgin bir şekilde yararlıdır. İlk olarak Unity, içerik oluşturucuların ürünlerine hedefli reklamlar ve uygulama içi satın alma işlemleri yerleştirmelerine olanak tanıyan para kazanma hizmetleri sunar. İkincisi, Unity, içerik oluşturucuların kullanıcılarının kullanımlarını ve davranışlarını izlemelerine ve görüntülemelerine olanak tanıyan analitik hizmetler de sunar. Bu hizmetlerin her ikisi de Unity'yi tipik içerik oluşturma araçlarından farklı kılıyor. 

**Sektörler arasında Unity’nin rolü**
Unity, oyunlar, medya ve eğlence, AEC (mimari, mühendislik ve inşaat) ve ATM (otomotiv, ulaşım ve üretim) gibi endüstrilerde kullanılır, ancak Unity'nin bu endüstrilerden herhangi birinde prodüksiyon döngüsüne entegre olma şekli değişiklik gösterir.

- **Oyunlarda Unity:** Ön-prodüksiyon’dan operasyona kadar prodüksiyonun her aşamasında yoğun bir şekilde mevcuttur.
- **Animasyonda Unity:** Ön-Prodüksiyon konsept çalışmasından, animasyonun prodüksiyonuna ve post-prodüksiyondaki son rötuşlara kadar kullanılabilir.
- **Filmlerde Unity:** Stüdyoların fikirleri gerçek zamanlı olarak çok daha hızlı prototiplemelerine ve görselleştirmelerine olanak tanıdığı için ön-prodüksiyonda ve prodüksiyonda çok fazla yardımcı olabilir.
- **AEC ve ATM’de Unity:** Görselleştirme ve planlama için ön-prodüksiyon sırasında yoğun olarak kullanılır. Ayrıca tüm prodüksiyon döngüsü boyunca, paydaşların fiziksel bir ürünün gerçek dünyada nasıl görüneceğini görselleştirmelerine yardımcı olan VR ve AR uygulamaları yapmak için kullanılır. 

![figures]()

 Farklı endüstrilerin Unity'yi farklı aşamalarda nasıl kullandığını gösteren dört prodüksiyon aşamasının diyagramı, Oyun endüstrisi dört aşamayı da kapsıyor. Animasyon ve Endüstriyel/AEC endüstrileri ise ilk üç aşamayı kapsayan şekilde gösterilmiştir. Film endüstrisi, ilk iki aşamayı kapsayan şekilde gösterilmektedir.

**Alıştırma**
Çeşitli endüstrilerin karşılaştığı belirli teknik zorluklar ve Unity ile bu zorlukların nasıl üstesinden geldikleri hakkında daha fazla bilgi edinmek için Disney'in Baymax Dreams, Golf Club: Wasteland veya SHoP Architects'in VR ve AR prodüksiyonlarına bir gözat.. 

**Adım 7: Sonraki Adımlar**
Bu eğitimde prodüksiyon döngüsünün her aşamasını, her aşamada neler olduğunu, her aşamanın genel döngü için neden kritik olduğunu, aşamaların bir sektörden diğerine nasıl farklı göründüğünü ve Unity'nin çeşitli sektörlerde döngüye nasıl uyduğunu öğrendin

![figures]()


